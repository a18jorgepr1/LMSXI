
## T08 - A túa mellor web

Nesta tarefa vamos tentar condensar todos os coñecementos da Unidade facendo unha web do tema que ti elixas e cuns requerimentos técnicos concretos. Imos utilizar de xeito intenso git como xestor de versión para ir modificando o código. Cando remates a web deberás facer unha pequena presentación para os teus compañeiros sobre a idea da web e as solucións técnicas usadas. Esta pretende ser a gran práctica web do curso, así que pon todo o que poidas da túa parte.

**Tarefa:**

Realiza unha web baseada en HTML5 e CSS3, está prohibido o uso de frameworks ou de código de terceiros para facer a web. Por suposto podes consultar como facer cousas na web, pero evita copy/paste en grandes cantidades. O propósito é que o fagas ti. De cara a desmostrar que o código é teu, fai commits no repositorio frecuentemente, así a progresión será máis granulada e poderase ver en que estabas a traballar.

**Tema:**

É moi importante que escollas un tema que sexa para ti unha paixón, un proxecto que tes en mente ou algo que che interese moito, así o tempo que adiques á tarefa será máis agradable e o resultado algo que poderás aprobeitar.

**Requerimentos técnicos  mínimos:**

Podes lucirte todo o que queiras, de feito será algo que se valore positivamente, pero tes que ter estes requerimentos técnicos mínimos. Se algún destes requerimentos entra en conflito con algunha idea que ti queiras desenvolver, consulta co profesor para ver como abordalo. Lembra que son mínimos, podes facer máis se queres:

-   5 ficheiros html e 1 css
-   1 menú de navegación
-   2 citas
-   3 imaxes de mapa de bits normais e 3 coa opacidade modificada, 3 svg e 3 iconas, con algunha delas fai unha galería
-   2 táboas
-   2 listas
-   1 formulario con: elemento de caixa de texto, escolla múltiple/exclusiva, subida de ficheiro e outro da túa escolla; terá que estar modificado polo CSS e acorde ao deseño da web
-   1 audio con ficheiro dentor da web, 1 vídeo
-   O layout debe usar CSS Grid
-   A web debe ser completamente responsive e verse ben en móbil, table e pantalla normal
-   Os links deberán usar as pseudo-clases para modificar o seu comportamento estándar ante novos estados
-   Algún parágrafo deberá ter letra capitular usando un pseudo-elemento
-   Algún elemento deberá ter bordes redondeados
-   Usa dúas fontes de código aberto que importes con ficheiros
-   Algún elemento deberá ter unha transformación CSS 2D/3D, Animación, Transición ou o efecto estético que máis che guste
-   Algún elemento deberá ter un tooltip
-   Utiliza Media Queries para algún caso xustificado na túa web

**Entrega e presentación:**

Deberás entregar a versión final da web nun ficheiro comprimido en tar.gz e seguindo as instruccións de nomenclatura habituais, no comentario desta tarefa porás un link ao repositorio público (se prefires privado,  [engádeme como usuario en github](https://github.com/isaacjgonzalez-iessanclemente) ou  [bitbucket](https://bitbucket.org/isaacjgonzalez_edu/)).

A presentación oral está destinada a que fales da idea da web (25% do tempo aproximadamente) e sobre todo das solucións técnicas desenvolvidas tanto as mínimas como as que ti escolliches. A duración será de 10 a 15 minutos e haberá 5 minutos de preguntas dos compañeiros do profesor. A idea é facer unha aprendizaxe colectiva, non machacar a ninguén. Para a presentación a web é suficiente material, ainda que recomendo moito levar un guión escrito pequeno cos puntos a tratar; e se alguén prefire levar diapositivas (non é obrigatorio) pode usar  [revela.js](https://revealjs.com/) que permite facer transparencias facilmente con html.
